---
title: "Krótki film o wypełnianiu "
classes: wide
excerpt: "Kolejny dzień HRowej batalii. Dzisiaj na polu bitwy, w naszym bezpośrednim zespole, – ja, Agnieszka Honda i Nikita Tester."
---
Kolejny dzień HRowej batalii. Dzisiaj na polu bitwy, w naszym bezpośrednim zespole, – ja, Agnieszka Honda i Nikita Tester. Hankę Kartonową ponoć rozłożyła grypa żołądkowa, ale dwa lata temu też często „chorowała” i, o dziwo, zawsze w piątki. Dziś wtorek więc dam jej kredyt zaufania. Już z samego rana musiałam stworzyć umowę dla kandydata na stanowisko Junior Developer – Dawida Podróżnika. 
No to do dzieła! Użyłam szablonu, który wcześniej uaktualnił Arkadiusz, aby stworzyć nowy draft. Pierwsze pozytywne zaskoczenie – od razu widać, który szablon jest tym aktualnym - ten status Current to super sprawa. Wcześniej zawsze mieliśmy problemy ze znalezieniem właściwej wersji pośród miliona „copyofcopyofcopy.doc”. A na domiar złego, Nikita Tester to już w ogóle stosował nazewnictwo z kosmosu –  „copypoprawny.doc”, „copypomyłka.doc” - aż chciało się rzucić „Pomyłka... moja żona miała na drugie Pomyłka”. Nie mniej, teraz mamy ładnie wyróżnione aktualne szablony, allelujah! 
Czas na stworzenie draftu -  ku mojemu zdziwieniu, system zaproponował mi zaciągnięcie danych z Employee Form. Co to u diaska jest ta formatka? -pomyślałam. Przypomniał mi się jednak film z 1937 z Henrym Fondą – You Only Live Once – a co tam, klikam. Nie mogłam uwierzyć własnym oczom – wszystkie dane i zmienne wypełniły się same. Magia! – koniec z ręcznym przekopiowywaniem nazwisk i adresów do wszystkich dokumentów.  Brakowało jednej zmiennej, ale dzięki wielkiemu komunikatowi sprawnie ją znalazłam i dopisałam. To odsyłam do tego Podróżnika, żeby sobie przejrzał czy wszystko jest jak należy.
Na koniec dnia (a jakżeby inaczej!), CEO poprosił jeszcze o dostarczenie umowy Gustavo. Po wyjątkowo długiej chwili kontemplacji nie potrafił przypomnieć sobie jego nazwiska. W czeluściach swojej ograniczonej do jedynie najważniejszych faktów i nazwisk pamięci, znalazł dla mnie wskazówkę – umowę tą tworzyła Hanka Kartonowa. Tak, zgadliście, ta sama Hanka, która pewnie teraz ogląda Netlixa. Nie mając możliwości zapytania naszej chorowiczki o szczegóły – sprawdziłam w sign&GO czy uda mi się szybko przeszukać istniejące umowy. Czego ja tam nie znalazłam – poza wyszukiwaniem po słowach i nazwach dokumentów, były jeszcze opcje przefiltrowania.
Nałożyłam dwa szybkie filtry (tak samo jak robię przy nieudanych zdjęciach) – i mam naszego zagubionego!
Gustavo Adrian Garcia Marquez ... dłużej to się chyba nie dało? – z tą pamięcią to zwracam honor naszemu CEO.
