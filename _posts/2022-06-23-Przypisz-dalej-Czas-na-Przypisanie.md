---
title: "Przypisz dalej? Czas na Przypisanie?"
classes: wide
excerpt: "Środa – dzień, którego zawsze potem szkoda. Tak przynajmniej mawiała moja babcia Dzidka. Czy dzisiejsza też taka będzie? Dzień na stracenie?"
---
Weekend zbliża się wielkimi krokami. Zobaczymy czym jeszcze mnie zaskoczy ten tydzień bo coś ostatnio wiele pozytywnych niespodzianek dzięki temu nowemu narzędziu.
{: style="text-align: justify;"}

Na samym początku dnia – ewenement – Marceli podpisał umowę. Zajęło mu to jedynie 13 godzin 32 minuty i 6 sekund – nowy rekord. Obyło się bez przypominania chociaż widziałam, że sign&GO oferuje taką opcję. Miejmy nadzieję, że z tym nowym, samo-przypominającym, multi-podpisującym Dashboardem dla naszego CEO, nie będę miała okazji jej wypróbować. 
{: style="text-align: justify;"}

Po podpisie Marcelego, wyskoczyły mi notyfikacje na Dashboardzie – kliknęłam a tam jeszcze większe cuda! Automatycznie wygenerowana wiadomość do działu IT o tym, że będziemy mieć nowego pracownika i żeby przygotowali dostępy. Do dziś wspominam, z trwogą i nadal piekącym prawym okiem, te nieprzespane noce spędzone na informowaniu działu IT i finansowego o tym, że przychodzi nowy pracownik. Dobrze, że wtedy nie było na świecie Stasia bo chyba wkroczyłaby opieka społeczna. Nie mniej, już w niepamięć poszły te wszystkie zmartwienia, obawy, użeranie się z innymi działami – generuje się wiadomość, rachu-ciachu i gotowe. Wszystko wydaje się możliwe, parafrazując Zenona z Kogel-Mogel „Nie ma takiej możliwości, żeby było coś niemożliwe.”
{: style="text-align: justify;"}

Dzień się trochę dłużył dopóki, po południu nie spadł ma mnie, niczym grom z jasnego nieba, telefon ze żłobka. Staś się rozchorował. Muszę szybko ewakuować się z firmy, ale trzeba jeszcze na cito dokończyć umowę z Carlosem Gatosem. Wiem! Skorzystam z opcji Assign. Komu by tu przypisać..aha, mam Cię! Padło na Hankę. Zachciało jej się Netflixa we wtorek to niech teraz nadrabia. Dodam notkę, jedno kliknięcie i uciekam do żłobka zanim Agnieszka Honda się zorientuje że mnie nie ma. 
{: style="text-align: justify;"}

