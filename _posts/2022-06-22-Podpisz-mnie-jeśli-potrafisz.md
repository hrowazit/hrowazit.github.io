---
title: "Podpisz mnie, jeśli potrafisz"
classes: wide
excerpt: "Środa – dzień, którego zawsze potem szkoda. Tak przynajmniej mawiała moja babcia Dzidka. Czy dzisiejsza też taka będzie? Dzień na stracenie?"
---
Środa – dzień, którego zawsze potem szkoda. Tak przynajmniej mawiała moja babcia Dzidka. Czy dzisiejsza też taka będzie? Dzień na stracenie?
Na tapecie – domknięcie umowy z Dawidem. Wchodzę w plik z wczoraj na sign&GO bo widzę, że Dawid dodał komentarz. „Ale że na umowie?” pytałam sama siebie w myślach. Muszę szczerze przyznać, że zawsze trochę irytowała mnie ostatnia część negocjacji z kandydatami. Takie wyczuwanie gruntu pod nogami– blefuje czy nie, domkniemy tą umowę czy Jeff Bezos, albo co gorsza właściciel naszego głównego rywala na rynku – Konrad Dziarski, zgarnie nam tego kandydata sprzed nosa. Aplikanci zawsze zarzekają się, że jesteśmy ich pierwszym wyborem, że marzyli o pracy dla nas a jak przychodzi co do czego, cytując Bękarty Wojny, „Say ‘auf wiedersehen’..”. Potem człowiek żałuje tej niekończącej się wymiany maili, spotkań, połechtywania ego programistów – wszystko na marne bo poszli do Dziarskiego, a niech to! Dobrze, że ze zbawieniem przychodzi ten cały sign&GO. 
{: style="text-align: justify;"}

Patrząc na odpowiedź Dawida i wspominając te inne komentarze w dokumentach odziedziczonych po Agnieszce, chyba tym informatykom też to na rękę. Pewnie dlatego, że nie muszą przyjeżdzać do biura lub otwierać miliona maili. Trochę obawiałam się, czy nie zatracimy tego human touch, który tak nam zawsze wpaja Marceli, ale wygląda na to, że udało się go odwzorować w tej aplikacji. Fajnie, że można się „po ludzku dotknąć” przez narzędzie, cokolwiek to oznacza. 
{: style="text-align: justify;"}

Dawid w swoim komentarzu odniósł się do konkretnego fragmentu umowy – zmieniłam go i odesłałam do wglądu. Potem kawa i lunch z Hanką – tak, już wróciła do pracy, dałam jej zbyt duży kredyt zaufania, ale prewencyjnie zachowuję odległość przy stole. Dawid odpisał zaraz po 15:00 z potwierdzeniem że wszystko gra. Chyba nie ma dzieci, że tak szybko udało mu się to sprawdzić. Lepiej dla mnie – usidlony zanim skradnie go nam jakiś wielki gracz lub Dziarski. A do tego wszystko zapisane w historii komentarzy na dokumencie. Są dowody, Podróżniku, żadnych sztuczek!
Od strony kandydata wszystko gotowe więc przyszedł czas na najgorszą część – podpis. 
Klikam „send to sign” – mogę zmienić kolejność podpisujących. Ciekawe, całkiem przydatna opcja zwłaszcza kiedy musi też podpisać nasza CFO, Anna Dusigrosz. Zawsze trzeba ją dać wtedy pierwszą do podpisu.. Czemu? Nikt nie wie. Taka, kolejna zresztą, firmowa enigma. Niewiele myśląc, dodałam  Przedsiębiorczego i Podróżnika, klikam i już załatwione. A na dodatek,  po podpisie CEO  umowa automatycznie wyśle się do kandydata – o wow! Tak jak zawsze chciałam - system myśli za mnie.
{: style="text-align: justify;"}

A zatem do lamusa przeszły czasy kiedy trzeba było wysyłać umowę pocztą lub przez kuriera. Pamiętam jak dziś kiedy stałam 2 godziny na poczcie po pracy. Oczywiście, te godziny nie zostały dodane do mojego wynagrodzenia. Albo kiedy pan Jurek kurier zgubił nasze umowy w barze mlecznym i trzeba było wszystko jeszcze raz drukować i wysyłać. Tym razem już przez DHL nie DPD.
No to czekamy na podpis naszego CEO. 
{: style="text-align: justify;"}
