---
title: "12 gniewnych HRów (i jeden najgniewniejszy prawnik)"
classes: wide
excerpt: ""
---
Jak ja nie lubię poniedziałków, ale czy jest ktokolwiek kto lubi? Całą noc przewracałam się z boku na bok. Z podekscytowania tym, że ponownie zobaczę nasz dwunastoosobowy dział HR i z obaw przed tym co mnie dzisiaj czeka.. Znowu powrót do sterty papierów, ogromu segregatorów, bałaganu w folderach i szefa, któremu wiecznie trzeba przypominać o tym żeby podpisał dokumenty.. Po przyjściu do biura, od razu się pojawił – ubrany w dopasowany garnitur i z uśmiechem jeszcze bardziej skrojonym na miarę - Marceli Przedsiębiorczy, nasz CEO.
„Joanna – mamy nowe narzędzie do dokumentacji – sign&GO, zerknij sobie potem żeby się zapoznać” – rzucił na szybko i uciekł do tego swojego oszkolnego pokoju, nawet nie pytając o to jak tam Stasiu. Co za tupet. 
No raczej, że zobaczę to sign&GO, w końcu będę musiała na tym narzędziu pracować przez najbliższe kilka lat – pomyślałam.
Niepewnie otworzyłam aplikację i moim oczom ukazały się funkcje o których kadrowym się nie śniło.
Notyfikacje? Czytelna tabela dokumentów z filtrami? Można podzielić się lub przypisać komuś swój dokument? Zawsze aktualne template’y? Wyglądało na to, że Przeminęły z wiatrem moje bolączki i obawy. Z błogiego rozmyślania o nowych funkcjach i jak ich będę używać, wyrwał mnie przyjemny głos Agnieszki Hondy.
Przyszła żeby się przywitać i oznajmić że dostała awans i jest obecnie szefem HRu. Pogratulowałam, chociaż czuję że zgarnęła mi ten awans sprzed nosa! Gdyby nie ciąża.. no ale cóż.. jak to mawiał Rick w Casablance „pretty bad timing”. Agnieszka wspomniała też, że przekazała mi swoje dokumenty abym mogła się nimi zająć. W pośpiechu przeszukałam email i biurko ale nie mogłam znaleźć żadnej dokumentacji. Zajrzę ponownie do tej nowej maszyny, a co tam – pomyślałam. I rzeczywiście! na Dashboardzie pojawiło się sporo nowych notyfikacji o przekazaniu. „Agnieszka Honda assigned you a file” wyświetlały się komunikaty na ekranie. 
Do każdego przekazanego pliku dodana była notka, a przy jego otworzeniu widać było też komentarze na samym dokumencie i historię zmian. Łatwo się w tym odnaleźć.  Nie to co było kiedyś - wieczne gubienie się w plikach kolegów. 
Praca szła sprawnie dopóki nie przypomniałam sobie, że sporo się ostatnio zmieniło w prawie pracy. Nowe łady i inne układy, warto byłoby to skonsultować z naszym prawnikiem. Na samą myśl, przeszedł mnie nieprzyjemny dreszcz... Arkadiusz Prawomocny, postrach wszystkich działów w firmie, zwłaszcza finansowego. Odkryłam jednak, że w sign&GO mogę podzielić się umową za jednym kliknięciem. Kliknęłam Share, krótka notka dla Prawomocnego i z głowy. Uff jak dobrze, że nie będę musiała z nim mailować albo co gorsza dzwonić lub (o zgrozo!) spotkać się twarzą w twarz.
Może jednak dzięki sign&GO nie tylko Arkadiusz ale i te poniedziałki nie będą mi już takie straszne?😉